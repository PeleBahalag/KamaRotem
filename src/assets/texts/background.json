{
    "opening" : [
        "חיל האיסוף הקרבי הינו החיל הצעיר ביותר בין חילות צה''ל, הוא הוקם בספטמבר 2009.",
        "בספטמבר 2015 הוחלפה הכומתה מירוק כהה לצהוב חול. החלפה זו סימלה את הפרידה הסופית מחיל המודיעין ובקרוב ישונה שם החיל ל''חיל האיסוף והגנת הגבולות''. מטרת הקמתו של החיל הייתה לשפר את קשרי הגומלין בין גופי המודיעין הפועלים בשטח לבין חילות צבא היבשה. ",
        "איסוף מידע בשדה הקרב ע''י חיילים וחיילות באזורי הלחימה, יחד עם החילות המסתערים האחרים, מתבצע ע''י הפעלת מערכות תצפית, מכ''ם וכלים ניידים. המידע הרלוונטי מועבר במהירות לכוח הלוחם ומשמש להכוונה ולקבלת החלטות. ",
        "החיל נוטל חלק פעיל בסיוע ובתמיכה בלחימה בגזרות העימות השונות – בגבול הלבנון, ברמת הגולן, באזורי יהודה ושומרון, בבקעת הירדן, ברצועת עזה ובגבולות הדרומיים. חיילי וחיילות החיל פועלים ברציפות וללא הרף לאיתור תנועות ופעילויות חריגות באזורים אלה ולדווח עליהן לכוחות הפועלים במרחב."
    ],
    "reasons" : "ב6.10.1973 פרצה מלחמת יום הכיפורים. מספר שבועות לפני כן, תצפיות בחזיתות הסורית והמצרית זיהו תנועת כלים, שינויי פריסה והערכות אויב. הדיווחים הועברו לאחור לדרג החטיבה - אוגדה - פיקוד וחלקן עד המטה הכללי, אולם המידע לא שינה את תמונת המודיעין והערכות כוחות צה''ל.",
    "vision" : "חיל האיסוף הקרבי נועד במטרה ליצור חייל יוזם מקצועי ומשפיע, נשען על איכות אנשיו ועל טכנולוגיה מתקדמת, המוביל את כלל תחומי האיסוף הקרבי לכוחות היבשה בשגרה ובחירום.",
    "purpose" : [
        "לשמש יועץ מקצועי למפקדה הכללית ולכלל צה''ל בתחומי האיסוף הקרבי והתצפית במז''י (מפקדת זרוע היבשה)",
        "לשמש ככוח עורפי בעת לחימה למפקדה הכללית ולכלל צה''ל בתחומי היבשה והשליטה.",
        "לשמש סמכות מקצועית ראשית בצה''ל, בתחומי האיסוף הקרבי והתצפית והטמעת המודיעין במפקדת הזרוע ובבסיסי ההדרכה."
    ]
}